---
title: Uspávanky
lang: sk-SK
---

## Sedemdesiat sukieň mala

Sedemdesiat sukieň mala,\
a predsa sa nevydala.\
\[:a ja nemám iba, iba jednu,\
pýtajú ma až za Viedňu.:]

Sedemdesiat tisíc mala,\
a predsa sa nevydala.\
\[:a ja nemám iba, iba zlatý,\
dostal sa mi bajúzatý.:]

Pod oblôčkom vyskakoval,\
štyri groše ukazoval,\
\[:dajte mi to, dievča, dievča vaše,\
a ja vám dám štyri groše.:]

## Búvaj, dieťa krásne

Búvaj, dieťa krásne, uložené v jasle.\
Búvaj, búvaj pachoľa, milostivé Jezuľa!\
Budeme ťa kolísať, abys` mohol dobre spať.\
Ježiško náš milý, aby sa ti snili\
veľmi krásne sny, veľmi krásne sny.

Drozdy a hrdličky, chystajte pesničky,\
nech sa dieťa poteší na tom našom salaši.\
Spev škovránka, slávika, k tomu pekná muzika.\
My budeme s vami spievať za jasľami\
Synu milému, Synu milému

Hory, ticho buďte, Dieťa nezobuďte,\
nech si ono podrieme na slame a na sene.\
Aj vy milé fialky, zaváňajte do diaľky,\
zavejte mu vône, pánovi na tróne,\
ticho sladúčko, ticho sladúčko.

## Bola raz malá hviezdička

Bola raz malá, malá hviezdička,\
Zviedla ju mliečna, mliečna cestička.\
Zvolala zbohom družice,\
vidieť chcem svetov tisíce.

Prvý deň letí, letí do sveta,\
Pýchou sa celá, celá trblieta.\
Druhý deň hlávku zmotanú má,\
v plameňoch horí od rána.

V tretí deň na smrť, na smrť znavená,\
padla k nám hviezda ako z kameňa.\
Uhli sa hrudy studené,\
schovali hviezdu do zeme.

Bola raz malá, malá hviezdička,\
zviedla ju mliečna, mliečna cestička.\
Umrela hviezda maličká,\
končí sa o nej pesnička.

## Tam kde vietor severný

Tam, kde vietor severný,\
s riekou k moriam nesú detské sny,\
spí môj poklad v bezpečí,\
aj rieka pozná, kto je čí.

V tých vodách jej hlbokých,\
ten, kto hľadá nájde pravdu v nich,\
vnímaj hudbu dôvernú,\
no pozor daj si na hĺbku.

Viem, rieka spieva všetkým nám,\
a každý ton jej kúzlo má.\
S ňou môžeš ak jej veríš rásť,\
svoju tvár v zrkadle nájsť. 

Tam, kde vietor severný,\
fúka nocou pár snov tajomných,\
čo je cenné, to si stráž,\
veď vieš, že tu svoj domov máš.

## O zvieratkách

Pozerá sa zajko zvedavý,\
čo to naňho padá do trávy.\
Cupicup, cupicup,\
žalude naň hádže dub.

Priletela sojka z doliny,\
vraj má celkom čerstvé noviny:\
Škreki-škrek, škreki-škrek,\
oženil sa s jedľou smrek.

Vyčkávala líška zopár dní,\
na sliepky pri starej horárni.\
Šuchi-šuch, šuchi-šuch,\
takmer prišla o kožuch.

Čo tu kmotru straku napadlo?\
Ukradla si kdesi zrkadlo.\
Cheche-krá, cheche-krá,\
teraz sa v ňom obzerá.

Kukulienka ráno spod buka\
dvakrát pekne deťom zakuká:\
kuku-kuk, kuku-kuk\
a už viacej ani muk.
